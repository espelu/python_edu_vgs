# python_edu_vgs
Programmeringskurs i Python for lærere ved Hvam VGS. Kurset er rettet mot undervisning av kompetansemålene i læreplanen for ulike realfag på videregående skole. Dette kurset har til hensikt å gi lærere verktøyene og den nødvendige kompetansen for å utvikle kode i Python. Det er ikke mulig å lære Python på 90 minutter, men om man får et kart og en startkurs, så er veien til mål lettere å nå.

### Mål for kurset:
- [ ] Læreren skal med egne ord kunne forklare hva programmering og algoritmer er, og gi eksempler på hva Python kan brukes til.
- [ ] Læreren skal med veiledning kunne skrive et Python-program i Spyder som tar to variabler, x og y, og skriver ut summen av disse med en tekst: “Summen av x+y er __”.
- [ ] Læreren skal ha en formening om hvordan man skal implementere programmering i undervisningssammenheng.

### Plan for kurset:
1: Jeg gir en rask demo av hvilke muligheter som finnes med Python!
2: Tar opp læremål og mine refleksjoner om hvorfor det er viktig for elevene å få et innsyn i programmering.
3: Jeg forklarer og demonstrerer programmeringsmiljøet, Spyder. Derrettet går vi gjennom ett felles eksempel. Derfor viktig at alle har lastet ned Anaconda på forhånd.
4: Jeg kommer med forslag til hvordan man kan undervise elevene. Dette diskuteres i fellesskap. Jeg deler læreplattformer for Python med ulike oppgaver ++. 

## Velkommen til programmeringens svar på OneDrive/Google Drive/Dropbox - GitHub
Denne repositorien (mappen), *espelu/python_edu_vgs*, inneholder nødvendig informasjon og filer til programmeringskurset. Uten å gå for mye i detalj, så er GitHub en platform som legger til rette for utveksling og samhandling av kode for utviklere. 

## Kompetansemål
Problemløsing og digitale verktøy har lenge vært sentrale kompetansemål i utdanningen på videregående skole. Nå er også algoritmisk tenking og programmering nevnt i kompetansemålene til flere fag. Kilde: https://sokeresultat.udir.no/finn-lareplan.html   

## Python
Python er ett av flere programmeringsspråk, og går for å være et av de mest brukervennlige og populære språk i dag. Flere norske læreplattformer benytter seg av Python, derfor blir Python det naturlig valget også på Hvam VGS.  

## Installering
Slik som vi kan skrive artikler og annen tekst i ulike programmer/teksteditorer (eks. Microsoft Word, Google Docs, Writer, Latex), kan vi skrive kode i ulike programmer/ IDEs(Integrated development environment). Vi har valgt Anaconda's kodeeditor Spyder som vårt program til å skrive Pythonkode i.

1. Gå inn på https://www.anaconda.com/products/individual
2. Last ned Anaconda 64-Bit-versjonen for ditt operativsystem, Windows/Linux/Mac. (Står nederst på siden)
3. Åpne filen og installer programmet
4. Åpne programmet "Anaconda Navigator"
5. Finn "Spyder" og trykk "Launch".

## Eksempel på kode
Vil bli lagt ut etter kurset.

## Læreplattformer
Vil bli lagt ut etter kurset.


- Espen Lunden, November 2020
